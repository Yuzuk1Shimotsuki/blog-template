---
layout: page
title: 
math: true
language: zh-HK
comment: false
copyright: true
---
## 背景
各種新式科技產品嘅問世，猶如雨後春筍。令我無疑間諗起咗「科技就係未來」呢句嘢⋯⋯

小弟係一個土生土長嘅香港人，{並為此而感到自豪^(19年前⋯明嘅就明)}。但係撇除政治因素而言，對中國內地急速崛起嘅科技發展感到佩服同埋震驚，亦對香港喺科研方面嘅落後深感無奈 😮‍💨

## 性格
我份人呢其實幾開朗吓，對乜L都充滿着好奇心

你可能覺得我平時睇落好似好少嘢講，呢個只不過係因為我比較內向咁解⋯⋯

## 興趣
#烹飪 #踩單車 #滾軸溜冰 ⋯⋯
### 電腦結構＆編程
大約 6 歲嗰陣，我參加過某知名社區組織（唔開名）舉辦嘅「電腦砌機課程」 which is 一個令我成為電腦愛好者嘅契機，至今仍記憶猶新。
嗰幾個導師先詳細咁講解電腦嘅運作原理同埋各個部件嘅主要功能 （其實當時嘅我已略知一二），and then 俾咗我哋自己一個落手嘅機會，透過佢哋提供嘅零件去砌一部完整嘅電腦出嚟。

你話有冇7過呢我唔可以話100%冇，但係最後部嘢裝完Windows後又真係work得到 😂

呢樣嘢亦為我嘅編程之路揭起序幕，13歲開始不時會喺網上睇video，然後自己落手試 !!(最癲嗰次係14歲嗰陣唔知乜9叫Computer Science就撳咗入去睇，難撚到連老母都唔認得⋯⋯)!!{.bulr}


7歲半係我人生第一次正式踩單車嘅時候。當時笨手笨腳嘅我連brake都唔識點用，唔係撞埋埲牆就係成部嘢90°側轉咗⋯⋯ （人冇事）😂


## 未來打算
如今，經歷咗十幾年嘅寒窗苦讀，我終於成為咗城大人，目前讀緊EE……
除咗繼續讀書，為將來嘅事業打好根基之外，我亦會一如既往喺社交媒體上透過實際或者虛擬嘅形式去分享我嘅諗法同經驗。日後嘅動態亦都相對地會focus番喺2次元創作嗰度嚟。(利申：非蘿莉控 原因：請睇域名）

## 後記
嘛⋯⋯ 就講住咁多先啦。歡迎各位多D嚟搵我吹水~
無論係技術分享，定係一齊斟動漫同game都ok 🥰 希望可以喺度識多啲friend，攜手前進！ Ciallo ～(∠・ω<)⌒☆

Anyway，歡迎嚟到我嘅細blog 👋 希望呢到可以俾到你一D有價值嘅嘢～

### < [返回 索引](https://lolicon.wtf/about/self_intro)
### < [返回 關於本站](https://lolicon.wtf/about)

---
layout: page
title: 
math: true
language: zh-HK
comment: false
copyright: true
---
## 背景
各種新式科技產品嘅問世，猶如雨後春筍。令我無疑間諗起咗「科技就係未來」呢句嘢⋯⋯

小弟係一個土生土長嘅香港人，{並為此而感到自豪^(19年前 明嘅就明)}。但係撇除政治因素而言，對中國內地急速崛起嘅科技發展感到震驚。

## 性格
我份人呢其實幾開朗吓，對乜L都充滿着好奇心

你可能覺得我平時睇落好似好少嘢講，呢個只不過係因為我比較內向咁解⋯⋯

## 興趣
#烹飪 #踩單車 #滾軸溜冰 ⋯⋯

細個嗰陣，我參加過某知名社區組織（唔開名）舉辦嘅「電腦砌機課程」 —— 一個令我成為電腦愛好者嘅契機。
記得嗰幾個導師除咗詳細咁講解電腦嘅運作原理同埋各個部件嘅主要功能之外，仲俾我哋自己落手用佢哋俾嘅零件去砌電腦，令我對電腦嘅知識有咗更深入嘅了解。

我亦都對編程大有興趣。所以不時會先喺網上睇video，然後自己落手試。(初頭feel到係難撚到連老母都唔認得......) 但係我幾buy呢個學習過程。

## 未來打算
如今，經歷咗十幾年嘅寒窗苦讀，我終於成為咗城大人，讀緊EE……
除咗繼續讀書，為將來嘅事業打好根基之外，我亦會一如既往喺社交媒體上透過實際或者虛擬嘅形式去分享我嘅諗法同經驗。日後嘅動態亦都會focus番喺2次元創作嗰度嚟。

## 後記
嘛⋯⋯ 就講住咁多先啦。歡迎各位多D嚟搵我吹水~
無論係技術分享，定係一齊斟動漫同game都ok 🥰 希望可以喺度識多啲friend，攜手前進！ Ciallo ～(∠・ω<)⌒☆

Anyway，歡迎嚟到我嘅細blog 👋 希望呢到可以俾到你一D有價值嘅嘢～

### < [返回 索引](https://lolicon.wtf/about/self_intro)
### < [返回 關於本站](https://lolicon.wtf/about)
